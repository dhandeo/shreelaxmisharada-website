---
title: "आमची ओळख"
date: 2018-12-15T11:20:59-05:00
draft: true
---

श्री लक्ष्मी-शारदा विद्या प्रबोधिनी
विश्व हिंदू परिषद (पश्चिम महाराष्ट्र प्रांत) विद्यमाने/ सौजन्याने बुद्धिमान, होतकरू, गरजू आणि कष्टाळू तरुणांसाठी एक महत्वाकांक्षी प्रकल्प

कामशेत (पुणे लोणावळा मार्ग) येथे २ एकर जागेत विश्व हिंदू परिषदेच्या  ( पश्चिम  महाराष्ट्र प्रान्त )  सौजन्याने लवकरच एक व्यवसायाभिमुख शैक्षणिक प्रकल्प सुरु करीत आहोत. हा प्रकल्प होतकरू, गरजू आणि कष्टाळू विद्यार्थांसाठी एका सामाजिक जाणीवेच्या जबाबदारीतून निर्माण होत आहे. अशा प्रकारचा नाविन्यपूर्ण प्रकल्प भारतातील कदाचित एकमेवाद्वितीय असून हा या प्रकारातील एक आदर्श (Model) म्हणून राबवण्याचा आमचा प्रयत्न असेल.

ही संस्था एक स्वतंत्र (Autonomous) Private Limited (Registered  under companies act २०१३ -section 8 -Charity) Company असेल.

# आमचे स्वप्न (Vision)
विश्व हिंदू परिषदेच्या समाजसेवेच्या गौरवशाली परंपरेला व्यवसायाभिमुक तंत्रशिक्षणातील सेवेची जोड देणे.

## संस्थेचा कारभार
कार्यकारी सामितीच्या मार्फत  अतिशय शिस्तबद्ध रीतीने चालवला जाणार असून या समितीवर नामवंत शिक्षण तज्ञ, उद्योजक, चार्टर्ड अकौंटट   / कंपनी सेक्रेटरी / अर्थ तज्ञ, कायदे तज्ञ, सामाजिक कार्यकर्ता, व्यावसायिक, महिला प्रतिनिधी, तंत्रज्ञ इत्यादींचा समावेश असेल.
## सल्लागार समिती
विश्व हिंदू परिषद (पश्चिम महाराष्ट्र प्रान्त)

## प्रकल्पाची प्रमुख उद्दिष्टे (Mission)
ग्रामीण  युवा शक्तीचे रूपांतर  प्रशिक्षित / संस्कारीत अशा व्यावसायिकात  करण्यासाठी  ग्रामीण भागात उत्तम व्यावसायिक प्रशिक्षण केंद्र उभारणे.
व्यवसायाभिमुक व रोजगारनिर्मितीक्षम शिक्षणाद्वारे त्या त्या क्षेत्रात पारंगत असे युवक-व्यावसायिक   तयार करून त्यांना व्यवसायात/ स्वयं-रोजगारात   स्थिर होण्या करिता सर्वतोपरी मदत करणे.
याप्रमाणे  ग्रामीण भागात  व्यवसाय वृद्धी व रोजगार  निर्मिती  करून एकंदरीत परिसराचा विकास घडून  आणणे
ग्रामीण विकासास चालना देणे व या विकासाद्व्यारे   युवकांचे उपजीविकेसाठी शहराकडे होणारे स्थलांतर. शहरीकरण रोखणे .

## पूरक उद्दिष्टे
विश्व हिंदू परिषदेच्या सर्वसमावेशक धोरणांना अनुसरून संस्कारित मनुष्यबळ / जागा  / धन / सामुग्री इत्त्यादी  ग्रामीण भागात उपलब्ध करणे.
सुसंस्कारीत युवाशक्ती ची निर्मिती.
पुस्तकी ज्ञानापेक्षा प्रत्यक्ष क्षमतानिर्मिती वर भर.
विकासा पासून वंचित राहिलेल्यांना संधी उपलब्ध करून देणे व स्वतःच्या पायावर उभे रहाण्यास मदत करणे.

## प्रबोधिनीतील काही अभ्यासक्रम

- बेकरी उत्पादन
- वायरिंग/ विद्यूत व इलेक्ट्रोनिक उपकरणे
- प्लंबिंग
- सुतारकाम
- संगणक
- Cooking/ खाद्यनिर्मिती
- वाहन चालक (Driving)

## प्रकल्पाची वैशिष्ट्ये

- तज्ञ व कुशल व्यवस्थापन (Professionally managed)
- आधुनिक तंत्रज्ञानाचा वापर (State of Art Technology)
- स्वतंत्र प्रवेश प्रक्रिया मंडळ.  प्रशिक्षणार्थी विद्यार्थ्यांची निवड, अत्यंत पारदर्शक पद्धतीने, या निवड समिती द्वारे
- संपूर्ण निवासी प्रकल्प (राहण्याचा / जेवण्याचा / शिक्षणाचा एकूण खर्च संस्थेद्वारे शक्य)
- व्यावसायिक शिक्षणा बरोबरच उत्तम संस्कार व व्यक्तिमत्व विकासाची संधी.
- तज्ञ व यशस्वी उद्योजक/ प्रशिक्षकांकडून कडून मार्गदर्शन
- बुद्धिमान व गरजू विद्यार्थ्यांची मोफत सोय.
- द्विलक्षी अभ्यासक्रम  (sandwich course) अर्थात शिकवताना कमवा.
- प्रात्यक्षिकासहित अभ्यास
- सरकारमान्य प्रमाणपत्र
- अभ्यासक्रम कालावधी एक  वर्षे  पैकी सहा महिने वर्ग - सहा महिने प्रत्यक्ष  अनुभव
- उद्योजकांकडून हुशार विद्यार्थ्यास  शिष्यवृत्ती / पुरस्कार  शक्य . 